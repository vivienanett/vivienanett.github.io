<h1>Társastáncok</h1>

<h2>Standard</h2>

<h3>Angol keringő</h3>
<img src="pictures/slow_waltz.jpg" alt="Angol keringő" class="pictures">
<div class="dance">
<p>A tánc a boszton és a slowfox stílusában kezdett formálódni az 1920-as évek elején a bécsi keringő utódjaként.</p>
<p>Kezdetben előretörekvő versenytánc volt, azonban később a fordulásokból az ütemek végét már összezárt lábak jellemezték. Szerkezete átlós jelleget kapott, mert a teljes fordulatok bonyolultnak tűntek, s a jobbra, ill. balra fordulásoknál csak háromnegyedet fordultak. A teljes táncformát az angol koreográfusok és tánctanárok alakították ki megközelítőleg mai formájára, amelyet az Imperial Society is elfogadott.</p>
<p>Az angol keringő a táncversenyek első programjaként szerepel; zenéje szentimentalista, érzéki vonásokat ébreszt, s ritmikusan lendülő mozgásaival a legharmonikusabb standard tánccá alakult. Táncos jellege a lassú és egyenletesen lendülő, térben haladó fordulómozgásokban nyilvánul meg, melyek törésmentesen uralják a táncparkettet. Emellett jellegzetessége még az emelkedések és süllyedések megformálása és az ezek közötti átmenetek hangsúlyozása.</p>
<p>Zenéjére az első ütem hangsúlya jellemző, lassan áradó, harmonikus forma és 3/4-es ütem jellemző. Tudásszinttől függően 29-32 ütem/perc a tempója, versenyeken azonban kötelezően 30 ütemet kell besűríteni egyetlen percbe.</p>
</div>

<h3>Bécsi keringő</h3>
<img src="pictures/viennese_waltz.jpg" alt="Bécsi keringő" class="pictures">
<div class="dance">
  <p>A bécsi keringő a legrégebbi hagyományú társastánc. a 12-13. században alakult ki, nevét 1920-ban kapta a Bostonban kialakult angol keringőtől való különböztetésként.</p>
  <p>A bécsi keringő, amely 6 lépésből áll, két ¾-es ütemre volt felosztva és egy teljes fordulással összekötve kiteljesedett az akkoriban még szokásos balett-technika segítségével. Németország maradt a keringővel kapcsolatos események középpontja egészen a húszas évekig, amikor is a valcer úgy egy évtizedig háttérbe szorult a modernebb, dinamikusabb táncformák miatt. Angliában a bécsi keringő sohasem volt otthonos. Az angolok bécsi keringő elleni tiltakozását mutatja, hogy náluk ez a tánc a standard táncversenyek programjában az utolsó táncként szerepel, míg más országokban a harmadik bemutatandó tánc. </p>
  <p>Zenéje gyorsan folyó, temperamentumos, szárnyaló, lendületes. Zenei üteme 3/4-es Tempó tudásszint szerint 50-60 ütem/perc, versenyeken 60 ütem/perc </p>
</div>

<h3>Tangó</h3>
<img src="pictures/tango.jpg" alt="Tangó" class="pictures">
<div class="dance">
  <p>A tangó nemzetközileg elterjedt társastánc és zenei stílus. Ritmusa általában két- vagy négynegyedes, de létezik háromnegyedes „valse” is; koreográfiája komplex, improvizatív. A Río de la Plata országaiban, tehát Argentínában és Uruguayban jött létre. </p>
  <p>A tánc természetes formája a hangsúlyokra való lépkedés, ez a szabályos, a zene lüktetésére történő séta képezi a tánc alapját. A gyakorlatban rendkívül nagy tere van az improvizációnak, a zene átélése és a rendelkezésre álló tér alapján a táncosok pillanatról pillanatra döntenek a követendő lépésekről.</p>
  <p>Az európanizált változata kizárólag táncversenyeken fordul elő más europanizált táncokkal együtt (nemzetközi versenytánc), bár társas formában is űzik, de az teljes egészében a versenytánc formára épül.
  Az 'argentin tangó' retronim elnevezéssel az európai versenyváltozattól megkülönböztetett autentikus változatot értjük , ami elsősorban társasági forma, bár létezik színpadi(asított) változata is.</p>
</div>

<h3>Foxtrott</h3>
<img src="pictures/foxtrott.jpg" alt="Foxtrott" class="pictures">
<div class="dance">
  <p>A foxtrott megjelenésében hasonló a keringőkhöz, de ellentétben azok 3/4-es ütemével ezt 4/4-re táncolják. A slow foxtrott táncolása magas szintű technikai tudást, sok tapasztalatot, és jó fizikai állóképességet igényel. Az 1920-as években fejlődött ki, és az 1930-as évekre érte el népszerűsége csúcspontját. Napjainkban is sok neves táncos kedvence. </p>
  <p>A szalontáncok nemzetközi standard versenykategóriában a foxtrottot olykor slow foxtrotnak, vagy slowfoxnak hívják. Ezeket az elnevezéseket arra használják, hogy megkülönböztessék ezt a stílust a foxtrott többi fajtájától.</p>
</div>

<h3>Quickstep</h3>
<img src="pictures/quickstep.jpg" alt="Quickstep" class="pictures">
<div class="dance" class="last">
  <p>A quickstep az 1920-as években fejlődött ki New York-ban, és először karibi és afrikai táncosok táncolták, de eredetileg ez egy angol tánc, mely a slowfox és a charleston kombinációjaként született. 1927-ben szabványosították.</p>
  <p>A három legjellegzetesebb táncfigura a quickstepben a sasszé, a negyed fordulat, és a "lock step". Egyre dinamikusabbá fejlődött (a ragtime zenére), rengeteg előrehaladó és forgó mozdulattal. A 20. század végén gyakorlott táncosok tovább bővítették, és bonyolították a quickstepet. Régebben a lépéseinek ritmusa egyszerűen csak quick (egy ütem) és slow (két ütem) volt, napjainkban azonban osztott ütemre táncolják, a következőhöz hasonló számolásra: "quick és quick és quick, quick, slow (ahol az "és" további lépést tartalmaz).</p>
  <p>A quickstep a sztenderd táncversenyek egyik tánca az öt közül. </p>
</div>

<h2>Latin</h2>

<h3>Szamba</h3>
<img src="pictures/samba.jpg" alt="Szamba" class="pictures">
<div class="dance">
  <p>A szamba afrikai eredetű, ősi népi tánc, amely a rabszolga-kereskedés útján jutott el Brazíliába. Szaggatott, rövid mozdulatai a megbilincselt rabszolgák mozgását jelképezik, azt, hogy még tánc közben sem tudtak láncaiktól megszabadulni. Elsősorban Rio de Janeiróban és São Paulóban terjedt el leginkább. A karneválok elengedhetetlen kelléke a szamba ritmusa.</p>
  <p>A szamba egyszerű lépéseit a kezdők gyorsan megtanulhatják, míg a jó táncosok változatos ritmusában, lendületes testtartásában tánckészségüknek megfelelő variációkat találnak. A szamba felvétele a latin-amerikai táncok versenyprogramjába 1959-től meghozta a szamba átalakulását a „népies” változattól a sportos szambáig.</p>
</div>

<h3>Rumba</h3>
<img src="pictures/rumba.jpg" alt="Rumba" class="pictures">
<div class="dance">
  <p>A 19. század leírásaiban szenvedélyes, csábító táncként említik, a nő arra törekszik, hogy a férfit kihívó csípőmozgásával elcsábítsa. A zenét vagy lassan játszották, mint később az Európában népszerű rumba-bolerót, vagy gyorsabb tempóban, mint a rumba-guarachat-t és a „Kubai Rumbát”.</p>
  <p> hódította meg Európát. A "The Peanut Vendor" volt az első rumbasláger, amely a világot meghódította. Az első rumba koreográfiát az angolok dolgozták ki, melyet a franciák és a németek átvettek. 1964-től versenyeken is táncolják. </p>
  <p>1964-ben a rumba felkerült a versenytáncok programjára s azóta is nélkülözhetetlen a programokból. Alapja a rumba-boleró. Zenei ütem: 4/4 Tempó: 25-27 ütem/perc</p>
</div>

<h3>Cha-cha-cha</h3>
<img src="pictures/cha-cha.jpg" alt="Cha-cha-cha" class="pictures">
<div class="dance">
  <p>Latin-amerikai versenytánc. Az afrokubán zene fejlődéséből alakult ki és a mambóhoz hasonlóan először csak zenei forma volt. Mesterségesen alkotott tánc, a rumba és a mambó ötvözete.</p>
  <p>A csacsacsának három fajtája lehet, attól függően, hogy hol helyezkednek el benne a sasszék ("Chasse"-k). A tánctermi és az utcai csacsacsa a kubai számolásban: 2-3-csacsacsa. A nyugati csacsacsa és a latin utcai csacsacsa számolásban sok helyen különbözik a kubaitól. A tiszta, világos ritmussal és a variációgazdag, vidám figurákkal a csacsacsa nagyon gyors áttörést hozott. Majdnem minden alapfigurája átvihető a rumbába is. Érdekessége, hogy rendkívül sok diszkózenére lehet csacsacsát táncolni.</p>
  <p> Zenei ütem: 4/4-es.      
      Tempó: tudásszint szerint lehet 32-34 ütem/perc. A versenyeken 32 ütem/perc az előírt. </p>
</div>

<h3>Paso doble</h3>
<img src="pictures/paso.jpg" alt="Paso doble" class="pictures">
<div class="dance">
  <p>A pasodoble (ejtsd: [pászodoble], IPA [pasoˈðoβle] és nem *[pazodoble], sem *[pazödobl] ) spanyol tánc, táncparketten ritkán látható, esetleg önállósult változatban színpadon. Az 1920-as években terjedt el bikaviadal-pantomim név alatt. Mai formáját Franciaországban alkották meg, ahol eleinte főleg táncművészek táncolták, mielőtt show- és később versenytáncként a tánctanárok felfedezték volna. Zenei üteme: 2/4, tempója: 62 ütem/perc.</p>
  <p>A pasodoble bikaviadalt jelképez, ahol a férfi a matador szerepét ölti magára, a nő pedig a piros kendőét. A férfi és a nő együtt mozog egy képzelt bika körül, miközben flamenco-elemeket és az arénabeli küzdelemre jellemző stilizált figurákat adnak elő. </p>
  <p>A pasodoble a táncversenyeken a latin-amerikai versenyszámok körében a negyedik kötelező tánc, 1959 óta szerepel hivatalosan a versenyprogramban. </p>
</div>

<h3>Jive</h3>
<img src="pictures/jive.jpg" alt="Jive" class="pictures">
<div class="dance" class="last">
  <p>A jive egy 4/4-es ütemű szalontánc, mely az Amerikai Egyesült Államokban élő afro-amerikaiaktól ered, az 1930-as évekből. Egyike a szving zenére alkalmazható táncoknak. „Jive” néven először Cab Calloway mutatta be a nagyközönségnek, 1934-ben. A jive 1968 óta egy, az öt nemzetközi latin tánc közül. </p>
  <p>Versenyeken általában 176 ütem/perc gyorsasággal táncolják, de bizonyos esetekben ez 128 és 160 közötti bpm-re korlátozódik. Sok alaplépése hasonlít az east coast swing-hez, a fő különbség a sasszék kiélezett ritmusában van. </p>
</div>

<h2>Divattánc</h2>

<h3>West Coast Swing</h3>
<img src="pictures/west_coast_swing.jpg" alt="West Coast Swing" class="pictures">
<div class="dance">
  <p>A West Coast Swing (röviden WCS) egy modern, kreatív páros tánc, amely Kaliforniából elindulva napjainkra meghódította az egész világot. Gyökerei a swing táncokhoz (Lindy Hop, Shag, Push, Jitterbug,...) nyúlnak vissza, de az idők során hatottak rá a latin táncok is. Folyamatosan fejlődő, kifinomult tánc, amely követi az új zenei irányzatokat és átvesz elemeket a napjainkban divatos táncokból. Népszerűségét is részben ennek köszönheti: szinte bármilyen zenére lehet táncolni.</p>
  <p>Szinte az összes West Coast Swing figurának a záró lépése az ún. “anchor step”. Az “anchor step” és a “slot” azok az elemek, amelyek leginkább megkülönböztetik a WCS-t a többi swing tánctól.</p>
  <p>A hagyományos WCS figurák 6, illetve 8 ütemű lépéskombinációkat tartalmaznak. A figurák túlnyomó része  3 fő csoportba tartozik: sugar, passing, whip.</p>
</div>

<h3>Salsa</h3>
<img src="pictures/salsa.jpg" alt="Salsa" class="pictures">
<div class="dance">
  <p>A salsa egy világszerte elterjedt társasági tánc neve, mely az utcai latin táncokhoz sorolható. A név közvetlen jelentése fűszeres szósz, mely eredetileg a salsa zenére vonatkozott, de elterjedten használják a tánc jelölésére. </p>
  <p>Az 50-es 60-as években, amikor a Casino (kubai eredetű körtánc) ösztönszerű rendezetlensége már nem elégítette ki a latin táncklubok igényeit. Ekkor profi táncosok és koreográfusok létrehoztak egy új, tudatos táncot. Kimunkálták az alapfigurákat, és a Rumbától és Mambótól kölcsönzött alaplépést, mely a tánc összes figurájában fellelhető, s ami aztán az összes ma ismert latin tánc alaplépésévé vált.</p>
</div>

<h3>Bachata</h3>
<img src="pictures/bachata.jpg" alt="Bachata" class="pictures">
<div class="dance">
  <p>A bachata egy karib eredetű, a salsánál lágyabb hangzású, melankolikus hangulatú latin zenei stílus. Az eredetileg a Dominikai Köztársaságból származó gitárzene a merengue-vel karöltve mára a salsa klubok közkedvelt kiegészítő táncává fejlődött. Népszerűségét az egyszerű, könnyen megjegyezhető lépéseinek köszönheti, habár a lépéseket kísérő csípő és testmunka elsajátítása hosszas gyakorlást igényel. 2002-től bekerült az autentikus latin táncversenyek versenyezhető kategóriái közé, amelynek hatására a bachata gyors fejlődésnek indult. A romantikus hangulatú bachata a salsa táncos bulik kísérőműfajaként mára már az egész világot meghódította.</p>
  <p>A tánc a szoros, gyakran testkontaktusos tánctartása miatt rendkívül érzéki hatást kelt, így rajta keresztül elsősorban a másik nem iránt érzett erotikus vonzalmunk fejeződik ki. Éppen emiatt a fokozott intimitás miatt egy gentleman nem táncol válogatás nélkül mindenkivel bachatát, mert azt különleges alkalomnak tartja, amely legtöbbször szeretők, párok és házastársak részére szól. </p>
</div>

<h3>Merengue</h3>
<img src="pictures/merengue.jpg" alt="Merengue" class="pictures">
<div class="dance">
  <p>A késő 18. és kora 19. században a fekete rabszolgák látták, hogyan táncolnak a fehérek menüettet és a saját ünnepeiken utánozták gazdáikat. Ám ezek a táncok unalmasak voltak, így hozzáadták saját pergő dobritmusukat és ugrásaikat.
  Az eredeti merengue-et nem párok táncolták, hanem körtánc volt, ahol a férfiak és nők egymással szemben állva fogták a másik kezét, karnyújtásnyira</p>
  <p>Párban táncolják, ahol a partnerek szorosan fogják egymást. Oldal- és körkörös irányba mozognak, kis lépésekkel. Forgatások tarkítják, ám egymás kezét nem engedik el.
  Bár a zene tempója őrületes, a felsőtest méltóságteljes marad, és a fordulatok lassúak, általában 4 ütem / lépéssel egy teljes fordulat alatt. Jellemző erre a táncra a közeli tartás. A férfi a jobb kezét a nő derekán tartja, bal kezével pedig a nő jobb kezét fogja szemmagasságban. A térdeket némileg jobbra és balra hajlítják, a csípő pedig követi ezt a mozgást. A férfi és a nő csípője azonos irányba mozog. Válthatnak nyitott tartásba is, különálló forgásokat végezve. Sokféle, színes koreográfia létezik ebben a táncban.</p>
</div>

<h3>Mambó</h3>
<img src="pictures/mambo.jpg" alt="Mambó" class="pictures">
<div class="last">
  <p>A modern mambóban különböző ritmusok kapcsolata és átfedése található meg. Az első mambó ritmust a Kubában született Anselmo Sacasas fejlesztette ki. A mambóban úgynevezett „Merengue-csípőmozgást” táncolunk. Ez azt jelenti, hogy a csípő a táncoló lábakhoz képest késleltetve mozog. A lábakat a féltalp belső élével helyezzük le, azután talpra visszük át. A lépések a rumbához hasonlítanak.</p>
  <p>A mambó 1987-ben tért vissza a köztudatba az évtizedekig tartó elfeledettség után a Dirty Dancing című film sikerei kapcsán. A mambó ma divattáncként ismert és a táncprogramok egyik legnézettebb műsora.</p>
  <p>Zenéje gyors, sodró, áradó, heves, feszültséggel teli, bonyolult ritmusú, szinkópált, a szambához hasonló. Zenei üteme 4/4-es. Tempó: tudásszint szerint 36-52 ütem/perc </p>
</div>
